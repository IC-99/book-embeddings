In questa tesi viene affrontato il problema dell'enumerazione dei 1-page book embedding, noti anche come 1-stack layout, di grafi aciclici orientati (in inglese, directed acyclic graphs, abbreviato in DAG). Inizialmente, viene introdotto e discusso un esistente algoritmo lineare, sviluppato da Heath e Pemmaraju più di due decenni fa, che determina se un dato DAG ammette un 1-stack layout e, in caso positivo, ne fornisce uno. Sulla base di questo lavoro, viene proposto un nuovo algoritmo che enumera, senza ripetizioni, tutti i possibili 1-stack layout di un DAG dato con un ritardo temporale di O(n) tra risultati consecutivi, dove n rappresenta il numero di nodi del grafo. L'algoritmo utilizza la struttura del block-cutpoint tree per gestire in modo efficiente i cutpoint e i blocchi permutabili, consentendo una generazione sistematica di 1-stack layout distinti. In aggiunta, viene derivata una formula per contare il numero totale di possibili 1-stack layout per un dato DAG, fornendo un ulteriore contributo alla comprensione teorica del problema. Inoltre, l'algoritmo è stato implementato come una libreria in C++, utilizzata nello sviluppo di un'applicazione WebAssembly, ottenendo un'interfaccia web efficiente che supporta l'esplorazione interattiva dei 1-stack layout generati.